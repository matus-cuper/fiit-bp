# Optimalizácia konfiguračných parametrov predikčných metód

Spoľahlivá a presná predikcia je dôležitá takmer vo všetkých oblastiach ľudskej
činnosti. Každá predikčná metóda je osobitá a obsahuje vlastné konfiguračné
parametre a konštanty, ktoré je potrebné na začiatku nastaviť. Správne nastavené
konfiguračné parametre výrazne ovplyvňujú presnosť výsledku predikčných metód.
Na riešenie tohto problému je vhodnejšie použiť optimalizačné algoritmy, ktoré
dokážu v relatívne krátkom čase nájsť hľadané hodnoty parametrov. Príkladom
optimalizačného algoritmu je napríklad Simplexová metóda, Umelá kolónia včiel
alebo Genetický algoritmus. V práci analyzujte existujúce optimalizačne
algoritmy na výpočet vhodných hodnôt konfiguračných parametrov predikčných
metód. Zamerajte sa na numericko-štatistické algoritmy ako aj na prírodne
a biologicky inšpirované algoritmy. Navrhnite systém, ktorý umožní výpočet
hodnôt konfiguračných parametrov pre zadanú predikčnú metódu, pomocou vybraných
optimalizačných algoritmov. Jadro systému implementujte v jazyku R. Grafické
používateľské rozhranie vytvorte pomocou knižnice Shiny. Porovnajte
a prezentujte výsledky vybraných optimalizačných algoritmov.

# Dostupnosť webovej aplikácie

Aplikáciu môžete používať na adrese http://80.241.209.214/thesis/cuper

